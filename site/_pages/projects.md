---
title: "Projekty"
permalink: /projects/
layout: home

sidebar:
  - title: "Spotkania w semestrze 2023/2024"
  - title: "Miejsce"
    text: "Sala A.1.0.4 w C-19"
  - title: "Godzina"
    text: "17:00"
---


## Ogólnopolska Matematyczna Konferencja Studentów OMatKo!
To wspólna inicjatywa czterech matematycznych kół naukowych działających na Politechnice Wrocławskiej.

Naszym celem jest stworzenie wydarzenia, które będzie zrzeszało studentów kierunków matematycznych z całej Polski i umożliwiało im zapoznanie się ze sobą, wymianę myśli, poglądów i doświadczeń.

Uczestnicy konferencji zgłaszają i przygotowują wykłady/prelekcje, które zaprezentują  
w czasie trwania konferencji.

Szczegółowe i aktualne informacje na temat konferencji można znaleźć na [stronie internetowej konferencji.](http://prac.im.pwr.edu.pl/~omatko)


# Archiwum
## Niezależne Ogólnopolskie Mistrzostwa w Analizie Danych (NOMAD)
Organizowane przez Koło Naukowe Statystyki Matematycznej „Gauss” to wydarzenie przeznaczone dla studentów i uczniów szkół ponadgimnazjalnych. To idealna okazja do sprawdzenia swoich umiejętności w praktycznym wykorzystywaniu zarówno metod statystycznych, jak i tych związanych z pracą zespołową.

Więcej informacji i aktualności można znaleźć na [stronie internetowej Mistrzostw.](http://nomad.im.pwr.wroc.pl/)

## Przygotowania do Datathonów  
Idąc za nurtem organizowanych coraz częściej konkursów z zakresu analizy danych i budowy aplikacji bazodanowych, wspólnie przygotowujemy się do zawodów. Kładziemy szczególny nacisk na programowanie w Pythonie i rozwiązywanie jak największej liczby przykładowych zadań.

Zajęcia prowadzi dr inż. Andrzej Giniewicz.

**Spotkania grupy**

**Termin** w trakcie ustalania

**Miejsce** w trakcie ustalania

Scala
-----

Naszym głównym celem jest poznać podstawy technologii SMACK z naciskiem na platformę do analizy danych – Apache Spark.

Zajęcia prowadzi dr inż. Andrzej Giniewicz. Szczegóły dotyczące kursu można przeczytać na [tutaj](http://prac.im.pwr.edu.pl/~giniew/doku.php?id=rok1617:letni:scala).

**Spotkania grupy**

**Termin** w trakcie ustalania

**Miejsce** w trakcie ustalania

Notki ze spotkań i wykładów
---------------------------

W tym dziale będą zamieszczane prezentacje i notatki z wykładów, w których uczestniczyliśmy. Będą tu także informacje o ciekawych artykułach dotyczących statystyki matematycznej, rachunku prawdopodobieństwa i innych działów matematyki.

Notatki z semestru letniego 2016/2017:

*   [Drzewa decyzyjne](https://nbviewer.jupyter.org/github/pkrzysztoporska/Gauss/blob/master/titanic.ipynb), referat Kornela Raczaka.

Notatki z ubiegłych lat:

1.  [„STATISTICA w badaniach naukowych i nauczaniu statystyki”](http://gauss.im.pwr.wroc.pl/dzialalnosc/notatki/statistica-w-badaniach-naukowych-i-nauczaniu-statystyki/), wykład zorganizowany przez StatSoft Polska Sp. z o.o.
2.  [„Praktyczna analiza danych w programie STATISTICA”](http://gauss.im.pwr.wroc.pl/dzialalnosc/notatki/praktyczna-analiza-danych-w-programie-statistica/), cykl wykładów internetowych zorganizowany przez StatSoft Polska Sp. z o.o.
3.  [Spotkanie z dr Krzysztofem Samotijem](http://gauss.im.pwr.wroc.pl/dzialalnosc/notatki/spotkanie-z-dr-krzysztofem-samotijem/ "Spotkanie z dr Krzysztofem Samotijem")

Analiza danych numizmatycznych
------------------------------

Historia pieniądza nie jest tak długa jak historia ludzkości. Wymiana towarów była głównym czynnikiem, który spowodował, że w VII wieku p.n.e. narodziła się idea monet. Na początku wymiana towarowa było dokonywana na zasadzie towar za towar. Rozwój cywilizacyjny oraz zróżnicowanie wartości danych towarów np. zboża w czasie głodu czy suszy, doprowadziło do rozpowszechnienia monet.

Monety dają nam tak ogromną wiedzę historyczną, że została stworzona osobna dzienna nauki — Numizmatyka — zajmująca się historią pieniądza.

Podstawowym zadaniem numizmatyki jest kolekcjonowanie, klasyfikowanie i datowanie monet, analiza znaków menniczych połączona z analizą ikonograficzną, ustalanie kręgu użytkowników danych monet, zdefiniowanie dodatkowych funkcji monet, wytłumaczenie oraz interpretacja faktów czy procesów dziejowych. My chcemy wzbogacić wiedzę o monetach za pomocą wnioskowania statystycznego. W tym celu 19 marca udaliśmy się do Poznania, gdzie zostaliśmy zaproszeni przez Zbigniewa Bartkowiaka do współpracy przy publikacji dotyczącej znalezisk monet na obszarze powiatu inowrocławskiego. Głównym celem spotkania było utworzenie bazy danych. Otrzymaliśmy również dostęp do niedawno znalezionego zeszytu nauczyciela Trąpczyńskiego, który spisywał monety znalezione przez jego uczniów. Oto kilka zdjęć z naszej wyprawy:

[![Poznań 03 2011 / foto 1](http://gauss.im.pwr.wroc.pl/wp-content/uploads/2011/04/image001-300x225.jpg "Poznań 03 2011 / foto 1")](http://gauss.im.pwr.wroc.pl/wp-content/uploads/2011/04/image001.jpg) [![Poznań 03 2011 / foto 2](http://gauss.im.pwr.wroc.pl/wp-content/uploads/2011/04/image002-300x225.jpg "Poznań 03 2011 / foto 2")](http://gauss.im.pwr.wroc.pl/wp-content/uploads/2011/04/image002.jpg)

Na podstawie otrzymanych materiałów stworzymy bazę danych, którą następnie poddamy analizie statystycznej. W początkowej fazie skupimy się na graficznej analizie danych, co pozwoli wyznaczyć dalsze kierunki analizy. Jednym z celów jest zbadanie reprezentacyjności danych na podstawie przeanalizowanych już znalezisk z okresu średniowiecznego i antyku, a następnie zbadanie nowszych, nieanalizowanych jeszcze znalezisk.

Na tej stronie będziemy publikować kolejne informacje związane z naszym projektem.

Analiza wpisów z Twittera
-------------------------

Projekt, którego cele opierają się na analizie sentymentalnej wpisów  
użytkowników na serwisie Twitter. Celem projektu jest odpowiedź na stawiane pytania,  
z nadrzędnym celem stworzenia aplikacji badającej nastawienie ludzi do danego zagadnienia/produktu w zależności od regionu, oraz wskazująca  
przyczyny takiego nastawienia.

Motywacją do stworzenia projektu jest głębokie przeświadczenie sekcji Data Science  
o kierunku zmian, jakie zachodzą w wymaganiach dla analityków danych – umiejętność  
analizy wypowiedzi ludzi daje wielką wiedzę na temat przyszłych zachowań rynków  
i przedsiębiorstw. Już od dłuższego czasu poleca się grającym na giełdzie analizę emocji  
w wypowiedziach „kluczowych graczy”, takich jak banki centralne czy wpływowe  
osobistości. Potencjał tego typu analiz jest ogromny.

Podczas projektu uczestnicy odpowiadają na szereg pytań, m.in. o

*   znalezienie krajów, gdzie są najbardziej pozytywnie nastawieni do życia mieszkańcy, 🙂
*   porównanie poziomów szczęścia pomiędzy emigrantami jak i rodowitymi mieszkańcami  
    różnych krajów,
*   sprawdzenie, jak zmieniają się emocje polityków podczas wyborów, do czego są  
    nastawieni najgorzej politycy różnych partii,
*   jak szybko wygasają trendy w internecie.

Pytania zostały wymyślone przez zespół zajmujący się projektem i służą dokładnemu  
poznaniu danych oraz zachowań takich sieci ludzi jakie są tworzone dzięki Twitterowi.

Twitter jest jedną z największych sieci społecznościowych, która ponadto udostępnia  
bardzo ‚developer-friendly’ API. Przy analizie sentymentalnej korzystamy zarówno  
z gotowych Pythonowych pakietów jak Polyglot, jak i słowników zawierających bardziej  
rozbudowane emocje idące za słowami.

Statystyka i Sage
-----------------

Projekt **_Statystyka i Sage_** jest jednym z naszych pierwszych projektów. Projekt ten ma na celu rozbudowę darmowego pakietu matematycznego [Sage](http://sagemath.org/) o możliwości statystyczne.

Pakiet Sage cechuje się bardzo modularną budową. Nowe elementy w pakiecie Sage mogą pojawić się dzięki jednej z dwóch dróg. Pierwszą z nich jest implementacja całej funkcjonalności od podstaw. Dzieje się tak często, gdy pakiet zawiera pewne metody jako pierwszy. Inną drogą jest droga integracji. Sage integruje w sobie ponad sto innych darmowych pakietów specjalistycznych. Integracja przebiega stopniowo. Oprócz samego włączenia pakietu, konieczne jest stworzenie warstwy komunikacji dodanego kodu z pozostałymi elementami pakietu. Statystyka w pakiecie Sage jest właśnie we wczesnej fazie takiej integracji, tzn. z Sagem zintegrowany został pakiet R oraz SciPy (zawierający moduł statystyczny). Istnieje też prosta implementacja szeregów czasowych w module finansowym oraz podstawowe statystyki opisowe w module statystycznym. Niestety, obecnie nikt nie prowadzi dalszego rozwoju pakietu w tym kierunku, co było inspiracją dla powstania tego projektu.

Projekt podzielony jest na cztery etapy. Opis ich wszystkich, wraz z zadaniami oraz wymaganiami stawianymi członkom zespołów podczas każdego etapu znajduje się poniżej. Aktualnie jesteśmy w trakcie realizacji pierwszego etapu projektu. Obecnie projekt realizowany jest jedynie przez członków naszego koła, jednak w dalszych etapach projektu nie wykluczamy współpracy z innymi kołami naukowymi.

1.  Etap projektowy
    1.  Zadania
        *   Analiza istniejących implementacji metod statystycznych w pakietach matematycznych, takich jak Mathematica, Maple, Magma.
        *   Analiza istniejących implementacji metod statystycznych w pakietach statystycznych, takich jak Statistica, R, SAS, SPSS.
        *   Wyodrębnienie wymaganej funkcjonalności, stanowiącej rozsądną bazę dla przyszłego rozwoju pakietu, pozwalającej jednocześnie zrealizować statystyczne laboratoria do zajęć znajdujących się w programie studiów na kierunkach matematycznych i informatycznych.
        *   Zaprojektowanie interfejsu programistycznego dla wybranej funkcjonalności, gwarantującego szybki i łatwy dostęp do metod statystycznych.
        *   Zaprojektowanie interfejsu manipulacji danymi w obrębie pakietu Sage.
    2.  Wymagania stawiane członkom zespołu na tym etapie
        *   Znajomość podstaw statystyki.
        *   Przynajmniej podstawowa znajomość jednego pakietu statystycznego bądź matematycznego.
        *   Mile widziana znajomość zasad projektowania ergonomii użytkowania.
2.  Etap algorytmiczny
    1.  Zadania
        *   Analiza zaproponowanej na etapie projektowym funkcjonalności oraz ustalenie jakich metod należy użyć do implementacji.
        *   Udokumentowanie algorytmów.
    2.  Wymagania stawiane członkom zespołu na tym etapie
        *   Znajomość technik projektowania algorytmów i metod numerycznych.
        *   Znajomość języka angielskiego pozwalająca na łatwe przeszukiwanie źródeł oraz pisanie dokumentacji.
        *   Mile widziana znajomość podstaw statystyki obliczeniowej.
3.  Etap implementacyjny
    1.  Zadania
        *   Optymalna implementacja opisanych algorytmów.
    2.  Wymagania stawiane członkom zespołu na tym etapie
        *   Dobra znajomość języków C oraz Python.
        *   Dostęp do komputera wyposażonego w system Linux, Solaris, FreeBSD lub MacOS X i umiejętność swobodnego poruszania się w nim.
        *   Mile widziane doświadczenie w pracy z rozproszonymi systemami kontroli wersji jak Mercurial oraz umiejętność posługiwania się protokołem SSH.
4.  Etap tworzenia interakcji
    1.  Zadania
        *   Przygotowanie interfejsu manipulacji danymi.
        *   Przygotowanie demonstracji metod przy użyciu techniki „interact”.
    2.  Wymagania stawiane członkom zespołu na tym etapie
        *   Dobra znajomość technologii internetowych takich jak HTML, CSS, JavaScript, AJAX oraz JQuerry.
        *   Podstawowa znajomość języka Python.
        *   Mile widziane doświadczenie w pracy z technologiami Twisted, Sphinx, Jinja oraz SQLAlchemy.

        Spotkania ze statystyką praktyczną
----------------------------------

Spotkania ze statystyką praktyczną, to cykl spotkań na które zapraszamy osoby wykorzystujące statystykę w swojej codziennej pracy.

Dotychczas zorganizowaliśmy następujące spotkania:

1.  [Co robi statystyk w świecie finansów?](http://gauss.im.pwr.wroc.pl/dzialalnosc/spotkania-ze-statystyka-praktyczna/co-robi-statystyk-w-swiecie-finansow/) (8 kwietnia 2010)
2.  [Analiza korespondencji](http://gauss.im.pwr.wroc.pl/dzialalnosc/spotkania-ze-statystyka-praktyczna/analiza-korespondencji/) (21 maja 2010)
3.  [Rynek energii](http://gauss.im.pwr.wroc.pl/dzialalnosc/spotkania-ze-statystyka-praktyczna/rynek-energii/) (10 czerwca 2010)
4.  [O niektórych cechach statystycznych półgroszków Władysława Jagiełły. Skromne początki analizy danych w numizmatyce](http://gauss.im.pwr.wroc.pl/dzialalnosc/spotkania-ze-statystyka-praktyczna/skromne-poczatki-analizy-danych-w-numizmatyce/) (3 grudnia 2010)
5.  [Predykcja długookresowej wartości klienta. Wykorzystanie modelu stochastycznego Pareto/NBD](http://gauss.im.pwr.wroc.pl/dzialalnosc/spotkania-ze-statystyka-praktyczna/predykcja-dlugookresowej-wartosci-klienta/ "Predykcja długookresowej wartości klienta.") (30 marca 2011)
6.  [Abuses of Statistics in Finance & Social Science](http://gauss.im.pwr.wroc.pl/dzialalnosc/spotkania-ze-statystyka-praktyczna/abuses-of-statistics-in-finance-social-science/ "Abuses of Statistics in Finance & Social Science") (3 kwietnia 2011)

Co robi statystyk w świecie finansów?
=====================================